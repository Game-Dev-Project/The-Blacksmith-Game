<div dir="rtl" lang="he">

מטלה מתגלגלת - שבוע 9:
סעיף א' -

1. מאפיינים עיקריים – משחק זה הוא משחק מלחמה ויש את אלמנט החיים של השחקן ושל כל אויב בנפרד. בנוסף לכל חרב יש חוזק משלה והיא משפיעה על כמות החיים שהיא יכולה להוריד במכה אחת. בתחילת המשחק יש סוג חרב אחד שהוא רגיל. הוא הודף את האויב במרחק סביר והחוזקה שלו מתאימה ללתת פעמיים מכה באויב ולחסל אותו. זאת על מנת להראות לשחקן שלאחר לחיצה על העכבר הוא נותן מכה והמכה מרחיקה את האויב ובמכה השנייה זה הורג את האויב. בהמשך הוא ילמד שהוא צריך לתת 3 או אפילו יותר מכות לאויבים חזקים יותר. האויבים בתחילת המשחק לעומת זאת יהיו חלשים מאוד ולא יורידו לשחקן הרבה חיים כדי שהשחקן יראה שהם פוגעים בו אבל לא יתנו לו תסכול על כל מכה שהוא יקבל כי מן הסתם הוא עוד לא מיומן. בהמשך כל מכה שלהם תהיה חזקה יותר וידרשו כמה מכות מהשחקן ואסטרטגיות שונות כדי להביס את האויבים. כעת אנחנו מתמקדים בעיקר בשלבים הראשונים ובהמשך בהתאם לplayset על השלבים הראשונים של המשחק נתאם את כמות המכה וההדף של החרב כך שייצור את חווית השחקן הטובה ביותר.

2. מיקומים – המשאבים ליצירת החרבות יהיו ממוקמים על האויבים ורק לאחר שהם מתים יצאו המשאבים והסוג של המשאב יהיה תלוי באופן רנדומלי. זה כדי שהשחקן יהרוג את האויבים ולא ימנע מהם. התרשימים ליצירת החרבות יהיו מפוזרים במהלך המשחק. לפני כל רמה שהאויבים מתחזקים נשים את התרשים. את התרשים הוא אוסף לפני השלב ואז הוא יודע אילו משאבים עליו לאסוף כדי להיות חזק יותר לשלב הבא.

3. התנהגויות – התנהגות העצמים בעצם מתייחסת לחרבות. במידה והשחקן לא יאסוף את המשאבים הנחוצים ליצירת החרב (ימנע מלהרוג את האויבים) אז השלב יהיה לו הרבה יותר קשה. ההתנהגות היא די צפויה לאחר שהוא אוסף את התרשים לחרב, השחקן ידע למה לצפות ויחשוב האם כדאי לו להשקיע עכשיו ולקנות את החרב או לשמור להתפתחות הבאה. כמות המשאבים שיוצאים מהאויב יכולה בהמשך להיות תלויה במהירות שבה האויב מת. וזה ייצור אולי אצל השחקן את הרצון לעשות זאת במהירות הכי גבוהה.

4. מערכת כלכלית – השחקן צריך לאסוף במהלך המשחק משאבים שבאמצעותם הוא משפר את כלי הלחימה שברשותו. אין עסקת חליפין בין שחקנים אחרים אלא נקודות במשחק שבהם יוקמו חנויות והשחקן ישפר את כלי הלחימה שלו. בחנויות מיוחדות הוא יוכל גם לקנות סוג נוסף של לחימה וזה רק לאחר זמן מה במשחק. המערכת הכלכלית היא מול המשחק ומאוד פשוטה. משאבים של ברזל, אבני חן וכו' תמורת חרב חדשה או שיפור חרב קיימת.

5. מידע לשחקן – במשחק זה יש מערכת מידע פתוח עם מידע נסתר – השחקן יודע שהוא צריך לאסוף משאבים ואת התרשימים שלהם על מנת להתחזק אבל לא יודע בכמה כל תרשים מחזק אותו. את המידע שהוא יכול לחזק את החרב הוא יראה עוד במהלך 30 השניות הראשונות של המשחק. הוא מקבל משאבים מסוימים ובחנות הוא לומד איך לחזק את החרב שלו. בנוסף בעזרת התרשימים הוא "ילמד" איך מכינים את החרב – אילו משאבים צריך ומה התכונות שלה. ככה הוא יתכנן אילו מהם הוא צריך והאם הוא רוצה לחזק את כלי הלחימה הזה או "לסמוך" על זה שהוא ישמור את המשאבים היקרים לתרשים הבא של החרב.
   בחרנו בנקודה זו כיון שזה מתאים לעלילה שלנו. השחקן מדמה ילד בעולם שאביו מת וצריך למצוא את הנבל שהרג אותו. כל שאר הדברים הוא חוקר במהלך המשחק וזה מה שיוסיף עניין. בנוסף לדעתנו יש הרבה מידע והשחקן לא יוכל לזכור את הכל על ההתחלה ואנחנו לא רוצים להעמיס עליו אלא שיתרכז בהתחלה בסיפור ובחוויית המשחק. בנוסף ראינו שבמשחק GodOfWar יש מידע כזה ואנחנו נהנינו מאוד מזה.

6. שליטה על מצב המשחק – במשחק יש דרך ברורה לאן ללכת ולא אמורה להיות האפשרות לדלג על מקומות. עם זאת בהמשך נוסיף קיצורי דרך ככה שלשחקן תהיה האפשרות "לדלג" על מקומות אבל הוא בעצם מוותר על אפשרויות. לדוגמא, יוותר על האפשרות לאסוף פריטים שיעזרו לו לחזק את כלי הלחימה שברשותו, לא להילחם באויבים מסוימים. לכן לשחקן יש שליטה על המשחק אבל היא בהתאם למה שאנחנו מצפים והשליטה לדעתנו אינה מועילה לו אלא נעשית כדי לתת לשחקן את המוטיבציה לחקור את העולם ולגלות מקומות חדשים. ניתן יהיה דרך קיצורי הדרך להגיע למשימות שאינן חלק ממהלך המשחק ושם יוכל למצוא דברים שיתנו לו בונוס שלא יופיעו במשחק הרגיל. שליטת השחקן היא עקיפה כי יהיו מקומות בהם הוא לא יהיה חייב להילחם באויבים (לדוגמא מהסיבה שהם יהיו חזקים מידי) אבל ככה הוא גם לא יוכל לקבל את המשאבים שהם נותנים וזה יגרום למצב שהוא לא יוכל לחזק את החרב ואת האויבים שהוא יהיה חייב להילחם בהם הוא לא יוכל להביס ולחזור חזרה אחורה במשחק.

7. בחירת השחקנים – כרגע לשחקן אין יותר מידי בחירות לכן אנו מראים לשחקן מה לעשות לפי מהלך המשחק. בהמשך אם יהיה זמן נעשה את הדבר הנ"ל : בתחילת המשחק השחקן לוקח סוג מסוים של חרב. לאורך כל המשחק הוא יוכל לפתח רק את החרב שברשותו. יהיו כמה תחנות שבהם יוכל להחליף לחרב אחרת או לקנות סוג נוסף של כלי לחימה. השחקן יוכל להתמקד באיזה אסטרטגיה וצורת לחימה הוא מעדיף להילחם. לדוגמא – חרב חזקה מאוד שנותנת הדף גדול לאויב ועל ידי כך להרחיק את האויב מהשחקן ולתת לו הזדמנות לברוח. או חרב שמאטה את האויבים. פיתוח של החרב נותן את האפשרות שהשחקן יוכל להחליט אילו משאבים לאסוף במהלך המשחק. סוג כלי הלחימה הראשון שהוא מקבל הוא בסיסי ואין שום כוח מיוחד. לכן עליו להחליט באילו משאבים להשתמש ובאילו לשמור על מנת לשחק באסטרטגיה המתאימה לו ביותר.

---

# פיתוח הסוג הנוסף של החרבות יהיה בהתאם לזמני הקורס במידה ונספיק הכל.

<div dir='ltr'>
